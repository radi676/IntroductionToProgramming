# HOMEWORK2

Homework2 for Introduction to programming course @ Faculty of Mathematics and Informatics, Sofia University

### Задача 1

Да се напише функция на езика С++ (с подходящо име), която реализира събиране и изваждане на особено големи числа. Функцията да приема следните параметри:
Естествено число N∈[1,1024]

- Първи операнд с дължина N цифри
- Естествено число K∈[1,1024]
- Втори операнд с дължина K цифри
- Операция (събиране или изваждане)

Използвайте така написаната функция, за да реализирате функция main(), която прочита от клавиатурата две особено големи числа заедно с техните размери и отпечатва на екрана тяхната сума и след това - тяхната разлика. (За повече информация относно очаквания вход и изход вижте примерите). <font color="red"> При некоректно въведени входни данни, програмата да отпечатва на екрана “-1”. </font>

**Примери:**

| **Вход**                                           | **Изход**                          |
| -------------------------------------------------- | ---------------------------------- |
| 14 </br>12345678987654 </br> 13</br> 1234567891234 | 13580246878888</br> 11111111096420 |
| 3</br>999</br>3</br>99                             | 1998</br>0                         |

<font color="red"> **<font color ="red">Пояснение:**</font> Вход в програмата може да бъде и отрицателно число, като в този случай в началото на входа има '-' (знак минус), а следващите символи са задължително цифри (най-много 1023). При изваждането винаги от първия се вади втория операнд.</font>

###Задача 2

Новият треньор на отбора по футбол в село Долно Нанагорнище решил да подобри ефективността на изстрелите от пряк свободен удар на футболистите си, като вместо във футболната врата, те трябвало да стрелят в специално подготвени за целта мишени. За повишаване на мотивацията, мишените имали формата на лицето на любимия футболен съдия на отбора, който никога не е отсъждал дузпа за тях в местната лига. Също така, мишените имат вградени сензори, които засичат къде е попаднала топката и подават данните като координати на точка в Декартова координатна система.
Помогнете на треньора да анализира напредъка на футболистите си като напишете програма, която при подадени от клавиатурата координати на точка в Декартова координатна система, връща съобщение за това, в коя зона е попаднала топката след поредния изстрел на играч на отбора.

Валидни са следните съобщения:

- Miss – ако няма попадение в рамките на мишената (квадрата)
- Background – ако попадението е в рамките на мишената, но извън целта (кръга)
- Face – ако попадението е в рамките на лицето, но извън очите, носа и устата
- Eye – ако попадението е в което и да е от очите
- Nose – ако попадението е в областта на носа
- Mouth – ако попадението е в областта на устата
- Border – ако попадението е върху някой от контурите

**Пояснения**
Спецификациите на обектите на мишената са следните:

- Рамка на мишената – квадрат, определен от точките с координати: (-10.0, -10.0) и (10.0, 10.0)
- Лице – кръг с център с координати (0.0, 0.0) и радиус 10.0
- Очи:
  - Кръг с център с координати (-4.0, 4.0) и радиус 2.0
  - Кръг с център с координати (4.0, 4.0) и радиус 2.0
- Нос – кръг с център с координати (0.0, 0.0) и радиус 1.0
- Уста – правоъгълник определен от точките с координати (-5.0, -6.0) и (5.0, -4.0)

**Примери:**

| **Вход**  | **Изход**  |
| --------- | ---------- |
| -2.0 4.0  | Border     |
| -5.0 0.0  | Face       |
| -9.0 9.0  | Background |
| 5.0 5.0   | Eye        |
| 11.0 11.0 | Miss       |

### Задача 3

Нека съставим редица от цели числа, на която първия член е числото 1, а всеки следващ се описва от цифрите на предишния по следния начин:

1. Първият член на редицата е числото 1
2. Числото 1 се състои от 1 единица (1-1); вторият член на редицата е 11
3. 11 се състои от 2 единици (2-1); третият член на редицата е 21
4. 21 се състои от 1 двойка (1-2) и 1 единица (1-1); четвъртият член на редицата е 1211
5. 1211 се състои от 1 единица (1-1), 1 двойка (1-2) и 2 единици (2-1); петият член на редицата е 111221
6. Като се продължи по аналогичен начин получаваме следната редица:
   1, 11, 21, 1211, 111221, 312211, 13112221, 1113213211, …

   Да се напише програма на езика С++, която приема като вход от клавиатурата цяло число N∈[1,20] и отпечатва на екрана в конзолата N-тия член на редицата. <font color="red">При некоректно въведени входни данни, програмата да отпечатва на екрана “-1”.</font>

**Пояснение:** Необходимо е да “изчислявате” членовете на редицата. Решения на задачата с оператор за условен преход, които изброяват всички възможни случаи от 1 до 20 ще се оценяват с нула точки.

### Задача 4

Масив от цели положителни числа се нарича магически, ако съществува подмножество М от елементите на масива, такова че може да се образува полином, сумата на който е равна на единица, ако членовете му представляват произведение на елемент от М с произволно цяло число. Да се напише функция на езика С++ (с подходящо име), която приема като вход от клавиатурата дължина на масива N∈[2,1024] и елементите му - положителни цели числа, които принадлеждат на интервала [1, 109]. Функцията да връща като резултат дали така въведеният масив е магически. <font color="red">При некоректно въведени входни данни, програмата да отпечатва на екрана “-1”.</font>

**Примери:**

| **Вход**          | **Изход** | **Пояснения**                |
| ----------------- | --------- | ---------------------------- |
| 4</br> 5 12 7 23  | 1         | 5\*3+7\*(-2)=1               |
| 3</br> 29 6 10    | 1         | 29\*1 + 6*(-3) + 10*(-1) = 1 |
| 3</br> 102 207 24 | 0         |

###Задача 5

Нека разгледаме следните две операции, които са приложими върху множеството на целите естествени числа:

- Премахване на първата цифра на числото
- Премахване на последните две цифри на числото.

Да се напише функция на езика C++ (с подходящо име), която приема като параметър цяло естествено число N∈[1,109] и връща като резултат минималният брой от описаните по-горе операции, които са необходими за да се преобразува N до просто число. Ако това не е възможно, функцията да връща -1. При некоректно въведени входни данни, функцията да връща резултат -2.
Да се напише функция main(), която прочита от клавиатурата число N∈[1,109] и отпечатва на екрана резултата от изпълнението на така написаната функция върху него.

**Примери:**

| **Вход** | **Изход** |
| -------- | --------- |
| 202718   | 1         |
| 1031269  | 2         |
| 10271    | 0         |

### Задача 6

Да се напише функция на езика C++ (с подходящо име), която приема като параметри две естествени числа start и end, като start, end∈[1,231] и start ≤ end. Функцията да връща като резултат броя на числата палиндроми и полупалиндроми в интервала [start, end]. При некоректно въведени входни данни, функцията да връща резултат -1.
Да се напише функция main(), в която се извиква написаната от вас функция за две числа въведени от клавиатурата и извежда на конзолата резултата от изпълнението ѝ.

**Пояснение:**
Палиндроми се наричат числа, които имат поне 3 цифри, и са еднакви прочетени отляво надясно и отдясно наляво (например 121 и 8998 са палиндроми). Полупалиндроми се наричат числа, които имат поне 3 цифри и те може да бъдат разместени така, че да се получи число палиндром (например 122 е полупалиндром, защото като се разместят цифрите му може да се получи 212, което е палиндром).

**Примери:**

| **Вход**     | **Изход** | **Пояснения**                                                                                                                                      |
| ------------ | --------- | -------------------------------------------------------------------------------------------------------------------------------------------------- |
| 120</br> 135 | 4         | 121 и 131 са палиндроми, 122 и 133 са полупалиндроми.                                                                                              |
| 1</br> 100   | 0         | Палиндромите и полупалиндромите са поне 3-цифрени числа. 100 не е полупалиндром, защото при разместване се получава 010, което не е валидно число. |
| 121</br> 121 | 1         |


