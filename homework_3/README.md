# HOMEWORK_3

Homework_3 for Introduction to programming course @ Faculty of Mathematics and Informatics, Sofia University

###Задача 1
Да се напише функция на C++, която приема като параметър символен низ S, с дължина не повече от 1024 символа и символ C. Функцията да криптира S, като за целта, C има ролята на ключ и всеки символ от S се криптира чрез операцията побитово изключващо или със символа C. Да се напише функция main(), която прочита от стандартния вход символ (ключ) и един символен низ. Програмата да отпечата на стандартния изход низовете криптирани с така написаната функция, според подадения ключ.ю

**Примери**
|**Вход** | **Изход**|
|-------- | ----------|
|!</br> HelloWorld!| iDMMNvNSME|

###Задача 2

Даден е масив от цели числа, които са в интервала [1, 9999]. Нека наричаме числото, което е образувано от цифрите на последователно наредените му елементи проекция на масива. Така например проекцията на масива [7, 2, 3, 51, 23] е числото 7235123. Да се напише функция F (изберете сами подходящо име на функцията) на езика C++, която приема като параметри масив от цели числа в интервала [1, 9999], дължина на масива Nϵ[1,15] и пренарежда елементите му, така че проекцията на масива да има възможно най-голяма стойност. Реализирайте функция main(), която прочита от клавиатурата цяло число M, масив от M цели числа в интервала [1, 9999] и извежда на екрана резултата от изпълнението на функцията F върху него. В случай на невалидни входни данни, програмата да извежда на екрана -1. <font color ="red">В случай че има няколко числа с еднакви цифри (например 8, 88, 888 и т.н.), те да бъдат подредени по големина във възходящ ред.</font>

**Примери**
|**Вход** | **Изход**|
|-------- | ----------|
|4</br> 415 10 7 76 | 7 76 415 10|
|6</br> 8 9 12 19 52 1| 9 8 52 19 12 1|

### Задача 3

Поради увеличения брой полети напоследък, диспечерите на товарното летище в квартал Голямо Малово имат необходимост от помощ при определяне на необходимия брой площадки за престой на самолетите. Напишете програма, която по въведено разписание на полетите, отговаря на въпроса, колко е възможно най-малкият брой площадки за самолети, които трябва да бъдат осигурени на летището за дадено денонощие. Програмата трябва да приема като вход броят N на полетите за деня, последван от два реда, които представят съответно времената на излитане и кацане на самолетите от съответните полети, като на първия ред са посочени N часове на кацане, а на втория – N часове на излитане. Програмата да извежда на екрана на конзолата минималния брой площадки, който трябва да има на летището, както и началото и края на най-натоварения период за деня.

**Пояснения:**

- Приемаме, че което и да е време на пристигане, никога няма да съвпада с време на кацане (летището има само една писта).
- В даден момент всяка площадка може да бъде заета от не повече от един самолет.
- Всички времена на излитане и кацане (както за вход на програмата, така и за изход) са представени във вида “HHMM”, където HH е час, а MM – минути. Първият възможен час (на кацане) за дадено денонощие е 00:01, а последният възможен (за излитане) - съответно 23:59.
- Под най-натоварен период се разбира времевия интервал, в който на летището има едновременно най-много кацнали самолети. В случай че максималният брой кацнали самолети е еднакъв за повече от един времеви период, да се изведат всички периоди.

**Примери:**
|**Вход** | **Изход** | **Пояснения**
|------------------ | -------------------| --------|
6</br> 0900 0940 0950 1100 1500 1800</br>0910 1200 1120 1130 1900 2000| 3</br>1100-1120| В този период ще има три, едновременно кацнали самолета|
|4</br>0900 0905 1000 1110</br>0910 0910 1120 1130|2</br>0905-0910</br>1110-1120|В тези два периода ще има по два, едновременно кацнали самолета|

### Задача 4

Да се напише програма, която рисува в конзолата изображения съставени само от символите '#' и '.'. Обикновено в C++, символите се представят като числа, в интервала от 0 до 255, но тъй като в този случай може да има само два различни символа, за да се пести място, се използва по-различна схема, която ще обясним с конкретен пример.
Нека дадено изображение е представено с числата **<font color = orange> 60** </font> **<font color = lightgreen> 39**</font> **<font color = blue >136**</font> и **<font color = purple> 0**</font>.
За да бъде разчетено то, ще преобразуваме числата в двоична бройна система:
**<font color = orange>00111100**</font> **<font color = lightgreen>00100111**</font>**<font color = blue> 10001000**</font> **<font color = purple>00000000**</font>

След това ще разделим цифрите на групи от по 3 бита, от ляво на дясно:
**<div align="center"> <font color = orange> 001 | 111 | 00**</font> **<font color = lightgreen> 0| 010 | 011 | 1**</font> **<font color = blue>10 | 001 | 000 |**</font> **<font color = purple>000 | 000 | 00**</font></div>

В десетична бройна система, това са следните числа:

**<div align="center"><font color = red> 1**</font> **<font color = purple>7**</font> **<font color = red> 0**</font> **<font color = purple>2**</font> **<font color = red> 3**</font>**<font color = purple> 6**</font> **<font color = red>1**</font>**<font color = purple> 0**</font> **<font color = red>0**</font> 0 0 0</div>
За да се покаже изображението на екрана, се редува изписването на символите '.' и '#', като първото число (**<font color = red>1**</font>) в редицата по-горе показва колко пъти се изписва символът '.', второто (**<font color = purple>7**</font>) – колко пъти се изписва символът '#', третото (**<font color = red>0**</font>) - отново символът '.' и т.н. За отбелязване на край на изображението се използват две последователни нули в редицата, като останалите групи от три бита след тях се игнорират.
За да е напълно определено едно изображение, описано по този начин, се налага и отделно да се посочи неговата широчина в брой символи. Така например, при широчина 5, от редицата по-горе се получава следното изображение:

<div align="center">.####</br>
#####</br>
...##</br>
####.</div>

Тъй като всяко три-битово число е между 0 и 7, за да се изпише 9 пъти поред символа '#', се използва поредицата “... 7 0 2 …”, т.е. 7 пъти '#', 0 пъти '. ', 2 пъти '#'.
Да се напише програма на езика C++, която прочита от клавиатурата цяло число - широчина на изображение и поредица от числа между 0 и 255, които кодират изображението по гореописания начин и след това “рисува” изображението на екрана. Въвеждането на числата да приключва след като в редицата от три-битови числа се срещнат две поредни нули. За да бъде валиден входът, данните трябва да запълват точно всички редове на изображението за дадената широчина

**Примери:**
|**Вход** | **Изход** | **Пояснения**
|------------------ | -------------------| --------|
|5</br> 60 39 136 0| .####</br> #####</br>...##</br> ####.| Всеки ред има 5 символа. Крайната</br> редица е 1 7 0 2 3 6 1 0 0:</br>1 път . и 7 пъти # </br> 0 пъти . и 2 пъти # </br>3 пъти . и 6 пъти #</br> 1 път . и 0 пъти #</br> 0 пъти . (край след две поредни 0)|
|4</br> 60 39 136 0| .###</br>####</br> ##..</br>.###</br>###.|Същите символи, но разпределени по 4 символа на ред.|
|6</br>60 39 136 0|Invalid input|Получават се 20 символа, които не може да се разпределят на 6 реда (няма да има символи, с които да завърши последния ред).|
